
# Систем за препознавање на буквите од македонскиот знаковен јазик
Проект кој овозможува автоматска класификација на 26 статични букви од македонската дактилна азбука, користејќи современи техники на длабоко учење и компјутерска визија.

---

## Опис

Целта на овој проект е развој на модел кој ќе може да препознава букви од македонскиот знаковен јазик (МЗЈ) од слика или во реално време преку камера.  

Македонскиот знаковен јазик досега е речиси непроучен во областа на компјутерската визија, за разлика од американскиот знаковен јазик (ASL) кој има обемни јавно достапни бази (WLASL, MS-ASL) со над 25.000 видеа. Ова претставува сериозен предизвик за истражувачите и бара создавање сопствени податочни множества и нови методологии за тренинг.

Во рамки на досегашните истражувања за МЗЈ постојат два трудови што ја поставуваат основата:
- Kralevska et al. развиваат прв систем за препознавање на дворачната азбука со SSD MobileNet детекција и 17.920 аугментирани слики, со точност од 82–86%.
- Dinevski & Atanasovski креираат мала демонстрација со 7 гестови од песната „Пет и седумнаесет“, користејќи SSD MobileNetV2 и 152 слики.

Овој проект претставува надградба на овие трудови, и внесува неколку значајни новини:

- Користење на CNN класификатори (MobileNetV2, ResNet18, EfficientNet-B0)
- Примена на MediaPipe за автоматско откривање на регионот со раката
- Комбиниран (mixed) датасет од оригинални и MediaPipe-обработени слики за поголема робусност
- Grad-CAM визуелизации за интерпретабилност на моделот
- Висока точност (97.5–100%) и стабилност дури и кај визуелно слични букви (О–Е, Т–Г)

Проектот има двоен придонес:
- Научен, преку воведување на нов pipeline за обработка и класификација на еднорачната дактилна азбука
- Општествен, преку можност за примена како образовна и инклузивна алатка за глуви и наглуви лица

---

## Архитектура

```plaintext
Input Image
   ↓
MediaPipe Hand Detection
   ↓
Hand Region Cropping
   ↓
CNN Classifier (MobileNetV2 / ResNet18 / EfficientNet-B0)
   ↓
Prediction + Grad-CAM Heatmap
```
---
Податочно множество:
[Преземи ја базата со слики](https://www.mediafire.com/file/jb9rguyg04jql2c/mixed_dataset.zip/file)
